<!DOCTYPE html>
<html lang="en">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Document</title>
    <link rel="stylesheet" href="style.css">
</head>
<body>
    <nav class="navbar">
        <button>Menu</button>
        <button>About</button>
        <button>Contact</button>
    </nav>
    <p>Per teatro greco si intende l'arte teatrale nel periodo della Grecia classica, in particolare nell'Atene del 
        V secolo a.C., poiché la quasi totalità delle opere teatrali oggi conosciute venne lì rappresentata. 
        Gli ateniesi di quel periodo, per i quali le rappresentazioni erano non solo uno spettacolo, ma anche una 
        cerimonia religiosa[Nota 1], conoscevano tre tipi di opere teatrali: la tragedia, la commedia e il dramma 
        satiresco. Le rappresentazioni teatrali avvenivano ad Atene in occasione di tre feste in onore di Dioniso 
        (dio del teatro, nonché dell'estasi, del vino e della liberazione dei sensi) che si tenevano nel corso 
        dell'anno: le Grandi Dionisie, le Lenee e le Dionisie rurali. Il teatro, dato il suo vasto seguito, 
        divenne veicolo di diffusione di idee e problematiche nella vita politica e culturale della Atene 
        democratica. La tragedia greca rappresenta una vicenda, quasi sempre presa dalla mitologia, riguardante 
        uno o più uomini o semidei. Scrive Aristotele nella Poetica che lo scopo della tragedia è suscitare negli 
        spettatori sentimenti di pietà e paura, arrivando in questo modo alla purificazione da queste passioni.
        Viene raccontato, per esempio, il terribile dilemma di Oreste (cui viene ordinato dal dio Apollo di 
        uccidere la propria madre Clitennestra, colpevole di aver ucciso il proprio marito e padre di Oreste), 
        o la vicenda delle Baccanti, o il dramma di Antigone, che decide di seppellire il proprio fratello 
        Polinice nonostante il divieto imposto dal re di Tebe. Il pubblico già conosceva la vicenda nelle sue 
        linee generali (essendo parte del mito), ma ciò che non poteva sapere era come la storia sarebbe stata 
        nuovamente interpretata, raccontata e, magari, modificata dal drammaturgo.

        I più importanti e riconosciuti autori di tragedie vissero tutti nel V secolo a.C.:
        
        Eschilo (di cui ci sono rimaste sette tragedie)
        Sofocle (sette tragedie)
        Euripide (diciotto tragedie, di cui una molto probabilmente apocrifa, e un dramma satiresco)
        La tragedia inizia generalmente (ma non sempre) con un prologo da parte di un personaggio, che ha la 
        funzione di introdurre l'argomento del dramma; segue la parodo, ossia il canto con il quale entra in scena 
        il coro. L'azione scenica vera e propria si dispiega quindi tramite gli attori attraverso tre o più episodi,
         intervallati dagli stasimi (intermezzi in cui il coro tramite canti e danze commenta, illustra o analizza 
         la situazione che si sta sviluppando). L'ultima scena, il finale della vicenda, è chiamata esodo.
        
        Non tutti gli eventi del dramma venivano rappresentati sulla scena; quelli più violenti (in particolare 
        gli omicidi) avvenivano infatti fuori di essa. Gli spettatori prendevano coscienza dell'avvenimento tramite 
        l'annuncio di un personaggio che aveva assistito all'evento, oppure tramite le urla provenienti da fuori 
        scena.
        
        Dopo il V secolo a.C., la tragedia continuò con Agatone e altri autori, ma di essi non ci sono rimaste 
        opere.
    </p>
</body>
</html>